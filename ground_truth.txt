sp007-000001_1-01-bAlakAnDaH bālakāṇḍaḥ vaivasvataḥ manuḥ ikṣvākuvaṃśasya mūlapuruṣaḥ
sp007-000002_1-01-bAlakAnDaH saḥ sūryasya putraḥ
sp007-000003_1-01-bAlakAnDaH ata eva tadvaṃśyāḥ sūryavaṃśyā ityucyante
sp007-000004_1-01-bAlakAnDaH saḥ vaivasvataḥ vastutaḥ kṣatriyavaṃśasyaiva mūlapuruṣaḥ āsīt vedānām oṅkāra iva
sp007-000005_1-01-bAlakAnDaH tādṛśe sadvaṃśe daśarathaḥ utpannaḥ
sp007-000006_1-01-bAlakAnDaH tasya vijetṛrathāḥ daśasvapi dikṣu apratihatasañcārāḥ santaḥ tasya nāma anvartham akurvan
sp007-000007_1-01-bAlakAnDaH ayodhyām rājadhānīkṛtya saḥ kosalānpālayati sma
sp007-000008_1-01-bAlakAnDaH ayodhyāyāḥ samīpe eva sarayūnadī pravahati sma
sp007-000009_1-01-bAlakAnDaH tasyāḥ dairghyam ṣaṇṇavatiḥ yojanāni
sp007-000010_1-01-bAlakAnDaH vistāraḥ ṣaḍviṃśitiḥ yojanāni
sp007-000011_1-01-bAlakAnDaH tatra sarvadā samṛddham jalam pravahati sma
sp007-000012_1-01-bAlakAnDaH tasya nagarasya mahān prākāraḥ āsīt yasyopari sarvadā māraṇāyudhaiḥ sainikāḥ apramattāḥ caranti sma
sp007-000013_1-01-bAlakAnDaH evam sā nagarī abhedyā āsīt
sp007-000014_1-01-bAlakAnDaH tatsamam nagarāntaram nāsīt
sp007-000015_1-01-bAlakAnDaH daśarathaḥ śvetacchatrasya adhastāt navaratnakhacitasiṃhāsane upaviśya rājakāryāṇi sādhayati sma
sp007-000016_1-01-bAlakAnDaH tasya aṣṭau mantriṇaḥ āsan
sp007-000017_1-01-bAlakAnDaH amātyāḥ apramattāḥ santaḥ prajānām apekṣitāni sādhayanti sma
sp007-000018_1-01-bAlakAnDaH prajāśca nirītayaḥ nirātaṅkāḥ sukhamanubhavanti sma
sp007-000019_1-01-bAlakAnDaH prajāḥ daśaratham pitaram eva manyante sma
sp007-000020_1-01-bAlakAnDaH daśarathasyāpi svaprajāsu atīva anurāgaḥ āsīt
sp007-000021_1-01-bAlakAnDaH kiyadapi aiśvaryamastu nāma
sp007-000022_1-01-bAlakAnDaH parantu santatiḥ nāsti cet sarvam śūnyameva kila
sp007-000023_1-01-bAlakAnDaH tādṛśī durdaśā daśarathasya samprāptā
sp007-000024_1-01-bAlakAnDaH ataḥ daśarathaḥ atyantam vyākulaḥ āsīt
sp007-000025_1-01-bAlakAnDaH etajjñātvā purohitaḥ vasiṣṭhaḥ aśvamedham kartum daśaratham ādideśa
sp007-000026_1-01-bAlakAnDaH tataḥ daśarathaḥ sabhām āhūya aśvamedhayāgam kartum
sp007-000027_1-01-bAlakAnDaH abhilaṣāmi yena tuṣṭāḥ devāḥ santatim pradadyuḥ iti samudghoṣayāmāsa
sp007-000028_1-01-bAlakAnDaH sarvā sabhā santuṣṭā omiti aṅgīkāram adāt
sp007-000029_1-01-bAlakAnDaH tadā sumantraḥ ekānte rājñe ittham akathayat he prabho
sp007-000030_1-01-bAlakAnDaH bhavataḥ santatiḥ ṛṣyaśṛṅgarṣiṇaḥ ādhvaryave nivṛttāt putrakāmeṣṭeḥ
sp007-000031_1-01-bAlakAnDaH bhaviṣyatīti pūrvam sanatkumāraḥ maharṣibhyaḥ abravīt
sp007-000032_1-01-bAlakAnDaH ataḥ aśvamedham putrakāmeṣṭim ca yathāvan nirvartayitum yogyaḥ ṛṣyaśṛṅga eva iti
sp007-000033_1-01-bAlakAnDaH sapadi aśvamedhayāgārtham sannāhaḥ ārabdhaḥ
sp007-000034_1-01-bAlakAnDaH sarayūnadyāḥ uttare tīre kuṭīrāṇi nirmitāni
sp007-000035_1-01-bAlakAnDaH śilpinaḥ citrakārāḥ maṇḍapādikam nirmānti sma
sp007-000036_1-01-bAlakAnDaH tatra samāgacchatām cakravartinām rājñām
sp007-000037_1-01-bAlakAnDaH sāmantānām ca ucitāsanāni sajjīkṛtāni
sp007-000038_1-01-bAlakAnDaH mithilādhipataye janakāya aṅgarājāya romapādāya
sp007-000039_1-01-bAlakAnDaH magadhasindhusaurāṣṭrādirājebhyaśca āhvānāni preṣitāni
sp007-000040_1-01-bAlakAnDaH sarveऽpi aśvamedham draṣṭum ayodhyām prati prasthitāḥ
sp007-000041_1-01-bAlakAnDaH tathā bahavaḥ paurāḥ api yajñadidṛkṣayā samāyānti sma
sp007-000042_1-01-bAlakAnDaH tadā sumantraḥ punarekavāram ṛṣyaśṛṅgam adhikṛtya ittham akathayat rājan
sp007-000043_1-01-bAlakAnDaH ṛṣyaśṛṅgasya vācam arthoऽnudhāvati
sp007-000044_1-01-bAlakAnDaH purā aṅgadeśe dvādaśavarṣāṇi anāvṛṣṭirāsīt
sp007-000045_1-01-bAlakAnDaH prajāḥ bahukleśam anubhavanti sma
sp007-000046_1-01-bAlakAnDaH tadā romapādaḥ ṛṣyaśṛṅgam svadeśam ānināya
sp007-000047_1-01-bAlakAnDaH saḥ svatapomahimnā kumbhavṛṣṭim kāritavān
sp007-000048_1-01-bAlakAnDaH tena pavitreṇa jalena aṅgarājyam punaḥ sampadā śobhamānamāsīt
sp007-000049_1-01-bAlakAnDaH etena kāryeṇa santuṣṭaḥ rājā maharṣiṇe
sp007-000050_1-01-bAlakAnDaH svakārtajñyam prakaṭayan svaduhitaram datvā pariṇayamakārṣīt
sp007-000051_1-01-bAlakAnDaH tadārabhya aṅgadeśe ītibādhā eva nāsti
sp007-000052_1-01-bAlakAnDaH ataḥ tam atra ānāyya aśvamedham samācaratu bhavān
sp007-000053_1-01-bAlakAnDaH bhavataḥ santatiḥ avaśyam bhaviṣyati
sp007-000054_1-01-bAlakAnDaH tacchrutvā santuṣṭaḥ daśarathaḥ aṅgadeśam gatvā ṛṣyaśṛṅgam samprārthya ayodhyām ānināya
sp007-000055_1-01-bAlakAnDaH sumuhūrte aśvamedhayāgaḥ ārabdhaḥ
sp007-000056_1-01-bAlakAnDaH ṛṣyaśṛṅgaḥ pradhānam ādhvaryavam avakṣat
sp007-000057_1-01-bAlakAnDaH vasiṣṭhādayaḥ sarve maharṣayaḥ tasya pārśve samupāviśan
sp007-000058_1-01-bAlakAnDaH tatra prathamapaṅktau yajñārtham samāhūtāḥ rājānaḥ janakaromapādaprabhṛtayaḥ samupāviśan
sp007-000059_1-01-bAlakAnDaH teṣām sarveṣām paścāt prajāḥ samupaviṣṭāḥ
sp007-000060_1-01-bAlakAnDaH sugandhadravyaiḥ sugandhapuṣpagucchaiśca te sarveऽpi abhyarcitā āsan
sp007-000061_1-01-bAlakAnDaH yajñavāṭikāyāḥ upari jāmbūharitapatratoraṇāni samābaddhānyāsan
sp007-000062_1-01-bAlakAnDaH ṛṣyaśṛṅgaḥ phalāni dhānyam goghṛtam godadhi madhurātimadhuram
sp007-000063_1-01-bAlakAnDaH madhu prabhṛtīni vastūni devatātṛptyai homakuṇḍe prākṣipat
sp007-000064_1-01-bAlakAnDaH tatkimiti kaścit kamapi amātyam papraccha
sp007-000065_1-01-bAlakAnDaH tadā saḥ daśarathāya muninā dattasya śāpasya phalamiti pratyavocat
sp007-000066_1-01-bAlakAnDaH sakalapāpahārī sakalasukhakārī ca aśvamedhaḥ yathāvidhi sampannaḥ
sp007-000067_1-01-bAlakAnDaH pradhānṛtvigbhyaḥ sarvebhyaḥ daśarathaḥ dakṣiṇām adāt
sp007-000068_1-01-bAlakAnDaH tataḥ maharṣim ṛṣyaśṛṅgam mahārājaḥ putrakāmeṣṭi kārayitum samprārthitavān
sp007-000069_1-01-bAlakAnDaH tadaṅgīkṛtya svasāmarthyam sarvam saṅkalayya putrakāmeṣṭeḥ ārambham kṛtavān
sp007-000070_1-01-bAlakAnDaH uccaiḥ paṭhataḥ maharṣeḥ kaṇṭhadhvanim śrutvā sarve sadasyāḥ mugdhā abhavan
sp007-000071_1-01-bAlakAnDaH atrāntare jvālāḥ ekadaiva uparyupari udgatāḥ
sp007-000072_1-01-bAlakAnDaH sadasyeṣu sambhramāścaryaiḥ paśyatsu tāḥ jvālāḥ puruṣarūpam dadhuḥ
sp007-000073_1-01-bAlakAnDaH kaścit mahonnataḥ divyapuruṣaḥ rajatapidhānam svarṇapātram haste dhṛtvā āvirabhūt
sp007-000074_1-01-bAlakAnDaH sa ca daśarathāya tatpātram datvā itthamavocat rājan
sp007-000075_1-01-bAlakAnDaH ṛṣyaśṛṅgamaharṣeḥ ādhvaryave vihitā iyam iṣṭiḥ saphalā sampūrṇā
sp007-000076_1-01-bAlakAnDaH viṣṇunā svayam sādhitam pāyasam atrāsti
sp007-000077_1-01-bAlakAnDaH etat bhavān tisṛbhyaḥ svapatnībhyaḥ vibhajya dadātu
sp007-000078_1-01-bAlakAnDaH etatprabhāveṇa bhavān caturaḥ putrān lokapūjyān śūrān prāpsyati
sp007-000079_1-01-bAlakAnDaH mahārājaḥ daśarathaḥ homakuṇḍasamīpam gatvā pāyasapātram svīkṛtya tam namaskṛtavān
sp007-000080_1-01-bAlakAnDaH sa ca pāyasapātram rājñe datvā antardadhau
sp007-000081_1-01-bAlakAnDaH tadā sadasyāḥ sarve ṛṣyaśṛṅgam bahudhā samakīrtayan
sp007-000082_1-01-bAlakAnDaH rājāpi tasya pādayoḥ praṇamya āśīḥ jagrāha
sp007-000083_1-01-bAlakAnDaH sarvebhyaḥ atithibhyaḥ puraskārāḥ dattāḥ
sp007-000084_1-01-bAlakAnDaH sarveऽpi yāgadarśanārtham āhūtāḥ āgatāśca ekaikaśaḥ daśaratham āpṛcchya
sp007-000085_1-01-bAlakAnDaH tena puraskṛtāḥ svasvadeśān jagmuḥ
sp007-000086_1-01-bAlakAnDaH eṣaḥ ikṣvākukulatilakasya daśarathasya jīvane ekaḥ madhuraḥ ghaṭṭaḥ
sp007-000087_1-01-bAlakAnDaH tataḥ mahārājaḥ ṛṣyaśṛṅghanujñayā pāyasam tisṛbhyaḥ vibhajya prādāt
sp007-000088_1-01-bAlakAnDaH rājñyaḥ api svīyam janma caritārtham manvānāḥ tat mahatyā śraddhayā svyakurvan
sp007-000089_1-01-bAlakAnDaH sapadi garbhadhāraṇacihnāni tāsām śarīre prādurabhūvan
sp007-000090_1-01-bAlakAnDaH pūrṇe ca navame māsi tisraḥ api śubhe samaye svasvāntaḥ pureṣu caturaḥ yutrān prāsuvata
sp007-000091_1-01-bAlakAnDaH kausalyā kaikeyī ca ekaikam sumitrā ca dvau prasuṣuvuḥ
sp007-000092_1-01-bAlakAnDaH tadā tisṛṇām antaḥpurāṇi gatvā caturaḥ arbhakān
sp007-000093_1-01-bAlakAnDaH paśyataḥ daśarathasya ānandasya sīmā eva na āsīt
sp007-000094_1-01-bAlakAnDaH caturṇām śiśūnām rodanadhvaniḥ daśaratham pulakāṅkitam akarot
sp007-000095_1-01-bAlakAnDaH eṣā vārtā ayodhyāmapi sapadi vyāptā āsīt
sp007-000096_1-01-bAlakAnDaH prajāḥ api ānandena nanṛtuḥ
sp007-000097_1-01-bAlakAnDaH sapadi daśarathaḥ brāhmaṇebhyaḥ dānāni kṛtavān
sp007-000098_1-01-bAlakAnDaH tatsvīkartāraḥ sarveऽpi śiśūnām āyurārogyādikam kāmayantaḥ āśīrbhiḥ śiśūn rājānam ca samedhayāmāsuḥ
sp007-000099_1-01-bAlakAnDaH ekādaśe dine nāmakaraṇārtham sarvāpi vyavasthā kṛtā
sp007-000100_1-01-bAlakAnDaH vasiṣṭhādimaharṣayaḥ rājñyaḥ śiśavaḥ amātyāḥ
sp007-000101_1-01-bAlakAnDaH antaḥpuraparivāraśca samavetā āsan
sp007-000102_1-01-bAlakAnDaH purohitaḥ vasiṣṭhaḥ kausalyātanayasya
sp007-000103_1-01-bAlakAnDaH rāma iti kaikeyītanayasya bharata iti
sp007-000104_1-01-bAlakAnDaH sumitrātanayayoḥ kramaśaḥ lakṣmaṇaśatrughnāviti ca nāma kṛtvā āśīrbhiḥ tānanujagrāha
sp007-000105_1-01-bAlakAnDaH daśarathaḥ tadā anuṣṭheyam homādikriyākalāpam nirvartya
sp007-000106_1-01-bAlakAnDaH sarvebhyaḥ bhūridakṣiṇām adāt
sp007-000107_1-01-bAlakAnDaH antaḥpuraparivāramapi satkāraiḥ vibhrāntam cakāra
sp007-000108_1-01-bAlakAnDaH tataḥ antaḥpurasuvāsinyaḥ sarvā api caturaḥ śiśūn svarṇadolāsu śāyayitvā gītānyagāyan
sp007-000109_1-01-bAlakAnDaH āśīrbhiḥ mantrākṣatān vyakiran
sp007-000110_1-01-bAlakAnDaH tāḥ rājñyaḥ āgatāḥ tāḥ suvāsinīḥ
sp007-000111_1-01-bAlakAnDaH haridrākuṅkumapuṣpaphalatāmbūlaśāṭyādibhiḥ samarcayan
sp007-000112_1-01-bAlakAnDaH devāḥ api santoṣeṇa puṣpavṛṣṭim avarṣan
sp007-000113_1-01-bAlakAnDaH evam ānandena kānicana hāyanāni gatāni
sp007-000114_1-01-bAlakAnDaH catvāraḥ api śuklapakṣacandra iva dinadinamedhamānāḥ āsan
sp007-000115_1-01-bAlakAnDaH te ca sadguṇasampannāḥ
sp007-000116_1-01-bAlakAnDaH atyantabālye ca teṣām sarvā vidyāḥ karatalāmalakatulyā jātāḥ
sp007-000117_1-01-bAlakAnDaH teṣu aikamatyam bhrātṛprema pitṛbhaktiśca anitarasādhāraṇānyāsan
sp007-000118_1-01-bAlakAnDaH evam te sarve ūnaṣoḍaśavarṣīyāḥ jātāḥ
sp007-000119_1-01-bAlakAnDaH tataśca rājā teṣām vivāhayogyam vayaḥ āyāsyati acireṇa iti manvānaḥ
sp007-000120_1-01-bAlakAnDaH yogyavadhvanveṣaṇāya vasiṣṭhādibhiḥ saha samālocanam kurvan āsīt
sp007-000121_1-01-bAlakAnDaH viśvāmitrāgamanamatrāntare dvārapālaḥ sametya maharṣeḥ viśvāmitrasya āgamanam nyavedayat
sp007-000122_1-01-bAlakAnDaH sapadi sasambhramam vasiṣṭhādibhiḥ parivṛtaḥ daśarathaḥ tadabhimukham gatvā
sp007-000123_1-01-bAlakAnDaH sabhām ānīya arghyādisaparyādibhiḥ tam paryapūpujat
sp007-000124_1-01-bAlakAnDaH prasannaḥ viśvāmitraḥ āśīrbhiḥ daśaratham abhyanandat
sp007-000125_1-01-bAlakAnDaH tataḥ rājñā āgamanakāraṇam pṛṣṭaḥ viśvāmitraḥ ityam avocat rājan
sp007-000126_1-01-bAlakAnDaH kāryārthī aham bhavatsavidhe āgataḥ
sp007-000127_1-01-bAlakAnDaH mayā ekaḥ mahān yajñaḥ saṅkalpitaḥ
sp007-000128_1-01-bAlakAnDaH tat vihantum laṅkādhipatiḥ rākṣasarāṭ rāvaṇaḥ ceṣṭate
sp007-000129_1-01-bAlakAnDaH tena pradiṣṭau dvau rākṣasau mārīcasubāhū yajñasya vighnamācarataḥ
sp007-000130_1-01-bAlakAnDaH tayoḥ nigrahasamartha apyaham yajñaniyamānusāram kimapi kartum asamarthaḥ asmi
sp007-000131_1-01-bAlakAnDaH tān rākṣasān hatvā mama yajñam nirvighnam saṃrakṣayitum bhavataḥ rāma eva alam
sp007-000132_1-01-bAlakAnDaH aham vedmi mahātmānam rāmam satyaparākramam
sp007-000133_1-01-bAlakAnDaH vasiṣṭhoऽpi mahātejā ye ceme tapasi sthitāḥ
sp007-000134_1-01-bAlakAnDaH rāmasya śaktimaham vedmi atratyaḥ mahātmā vasiṣṭhaḥ vetti
sp007-000135_1-01-bAlakAnDaH nānye ataḥ rāmam mayā saha preṣaya
sp007-000136_1-01-bAlakAnDaH yajñasamāpteranupadam punastamānīya bhavate pratyarpayiṣyāmi
sp007-000137_1-01-bAlakAnDaH rāmaḥ ajeyaḥ atastam preṣaya iti
sp007-000138_1-01-bAlakAnDaH tacchrutvā vibhrāntaḥ daśarathaḥ
sp007-000139_1-01-bAlakAnDaH ūnaṣoḍaśavarṣaḥ sukumāraḥ rāmaḥ kva
sp007-000140_1-01-bAlakAnDaH rāvaṇādipreritāḥ rākṣasāḥ kva
sp007-000141_1-01-bAlakAnDaH yadi kiñcit rāmasyasyāt tarhi kathamaham jīveyam
sp007-000142_1-01-bAlakAnDaH katham vā arbhakoऽyam rākṣasaiḥ saha yoddhum śakuyāt
sp007-000143_1-01-bAlakAnDaH ityādirītyā pitṛjanasulabham cintayan maharṣe bālaḥ rāmaḥ
sp007-000144_1-01-bAlakAnDaH tadartham samartha iti nāham bhāvaye
sp007-000145_1-01-bAlakAnDaH ataḥ ahameva caturaṅgabalena āgacchāmi
sp007-000146_1-01-bAlakAnDaH anumanyasva ityavocat
sp007-000147_1-01-bAlakAnDaH tadā viśvāmitrastu rājan bhavān satyasandhaḥ
sp007-000148_1-01-bAlakAnDaH yadicchasi tat karomīti vacanam bhavatā prathamameva dattam
sp007-000149_1-01-bAlakAnDaH mama tu rāma eva āvaśyakaḥ na bhavān
sp007-000150_1-01-bAlakAnDaH na vā bhavataḥ senā
sp007-000151_1-01-bAlakAnDaH yadi icchasi tarhi preṣaya
sp007-000152_1-01-bAlakAnDaH nocet gamiṣyāmi iti kiñcit krodhena avādīt
sp007-000153_1-01-bAlakAnDaH tadanu vasiṣṭhena maharṣiṇā anunītaḥ daśarathaḥ rāmamāhuya maharṣeḥ kāmanām uktvā tam anugantum ādideśa
sp007-000154_1-01-bAlakAnDaH lakṣmaṇoऽpi rāmam anugantum aicchat
sp007-000155_1-01-bAlakAnDaH yataḥ saḥ kadāpi rāmam tyaktyā na tiṣṭhati sma
sp007-000156_1-01-bAlakAnDaH viśvāmitraḥ lakṣmaṇasya anugamanam api aṅgīcakāra
sp007-000157_1-01-bAlakAnDaH tau rāmalakṣmaṇau muniveṣadhāriṇau viśvāmitram anujagmatuḥ
sp007-000158_1-01-bAlakAnDaH tau gacchantau sarayūparyantam anujagmuḥ daśarathaḥ ayodhyāpaurāśca
sp007-000159_1-01-bAlakAnDaH nivṛtteṣu daśarathapramukheṣu paureṣu sarayūnadyāḥ tīre viśvāmitraḥ rāmalakṣmaṇau ittham avādīt
sp007-000160_1-01-bAlakAnDaH bhoḥ paramapāvanyām asyām snātvā āgacchatām
sp007-000161_1-01-bAlakAnDaH balātibalanāmnī dve vidye upadekṣye
sp007-000162_1-01-bAlakAnDaH ābhyām kṣutpipāsādibādhāḥ na bhaveyuḥ
sp007-000163_1-01-bAlakAnDaH śarīrasya śramaḥ api na bhaviṣyati
sp007-000164_1-01-bAlakAnDaH śatrūnapi sulabhatayā jetum śaknuyātām
sp007-000165_1-01-bAlakAnDaH rāmalakṣmaṇau sarayūm pratigatau
sp007-000166_1-01-bAlakAnDaH tau dṛṣṭvā sarayū api hṛṣṭā uttaraṅgā abhavat
sp007-000167_1-01-bAlakAnDaH rāmalakṣmaṇau nadīm namaskṛtya snānādikam ācarya maharṣeḥ savidhe samāgatya vidye jagrahatuḥ
sp007-000168_1-01-bAlakAnDaH tadupadeśamātreṇaiva tayoḥ śarīre kācit nūtanā śaktirāvirāsīt
sp007-000169_1-01-bAlakAnDaH teṣām mukham brahmavarcasā prakāśate sma
sp007-000170_1-01-bAlakAnDaH tādṛśau tau dṛṣṭvā muniḥ antaraṅge eva momudyāñcakre
sp007-000171_1-01-bAlakAnDaH sa tataḥ rāmalakṣmaṇau ādāya prasthitaḥ
sp007-000172_1-01-bAlakAnDaH tataḥ kiñcit dūre prayāte sūryaḥ astam agacchat
sp007-000173_1-01-bAlakAnDaH ataḥ tadrātrau tatraiva mārge haritapuline eva tṛṇaiḥ racitāyām śayyāyām te trayaḥ suṣvapuḥ
sp007-000174_1-01-bAlakAnDaH tataḥ prātaḥkāle eva viśvāmitraḥ prathamam jāgrataḥ tṛṇaparṇamayyām
sp007-000175_1-01-bAlakAnDaH śayyāyām sukham svapantau atyantasukumārau mugdhamohanākārau rāmalakṣmaṇau apaśyat
sp007-000176_1-01-bAlakAnDaH tau tathāvidhau dṛṣṭavataḥ maharṣeḥ hṛdayam ārdram abhavat
sp007-000177_1-01-bAlakAnDaH avyājaḥ anurāgaḥ āvirāsīt
sp007-000178_1-01-bAlakAnDaH netre bāṣpāñcite
sp007-000179_1-01-bAlakAnDaH anayoḥ sukumārayoḥ kaṣṭakāraṇam ahameva kileti ekam kṣaṇam vicalitamanaskaḥ abhūt
sp007-000180_1-01-bAlakAnDaH sapadi devakāryārtham etādṛśam kaṣṭam tābhyām soḍhavyam eva iti niścitya śrīrāmam ittham jāgarayāmāsa
sp007-000181_1-01-bAlakAnDaH kausalyāsuprajā rāma pūrvā sandhyā pravartate uttiṣṭha naraśārdūla kartavyam daivamāhnikam
sp007-000182_1-01-bAlakAnDaH tena jāgaraṇena jāgatai tau kalyamanuṣṭhānam snānapūrvakam samāpya
sp007-000183_1-01-bAlakAnDaH viśvāmitreṇa saha tadāśramam prati prasthitau āstām
sp007-000184_1-01-bAlakAnDaH tathā gacchantaste tasmin dine sāyam sūryāstasamaye aṅgarājyam upasasruḥ
sp007-000185_1-01-bAlakAnDaH tatraiva gaṅgayā sarayūḥ saṅgacchate sma
sp007-000186_1-01-bAlakAnDaH te tatraiva rātrau uṣitvā punaḥ prātareva utthāya
sp007-000187_1-02-bAlakAnDaH tasminnevāraṇye tāṭakā nāma rākṣasī āsīt
sp007-000188_1-02-bAlakAnDaH sā mārīcasya mātā
sp007-000189_1-02-bAlakAnDaH sahasragajabalā ca
sp007-000190_1-02-bAlakAnDaH pūrvam tadaraṇyam śānteḥ nilayam avartata
sp007-000191_1-02-bAlakAnDaH parantu tāṭakāyāḥ āgamanāt param tadupadravakāraṇāt mahatī aśāntiḥ tatrāsīt
sp007-000192_1-02-bAlakAnDaH viśvāmitraḥ rāmam prati tāṭakāyāḥ vṛttāntam ittham akathayat purā suketuḥ iti sajjanaḥ kaścana yakṣaḥ āsīt
sp007-000193_1-02-bAlakAnDaH anapatyaḥ saḥ apatyārtham brahmāṇam uddiśya tapaḥ akarot
sp007-000194_1-02-bAlakAnDaH santuṣṭaḥ brahmā tasmai putram na dattavān kintu gajasahasrabalām putrikām dattavān
sp007-000195_1-02-bAlakAnDaH kālena tasyāḥ putraḥ jātaḥ
sp007-000196_1-02-bAlakAnDaH sa eva mārīcaḥ
sp007-000197_1-02-bAlakAnDaH sundopasundau bhrātarau nityam brāhmaṇān maharṣīṃśca pīḍayantau āstām agastyaḥ duṣṭam sundam hatavān
sp007-000198_1-02-bAlakAnDaH patyuḥ maraṇāt kruddhā tāṭakā mārīcena saha agastyameva bhakṣitumāgatā
sp007-000199_1-02-bAlakAnDaH tataśca kruddhaḥ agastyaḥ mārīcam rākṣaso bhava hati tāṭakām ca vikṛtā vikṛtānanā puruṣādinī bhava iti ca śaptavān
sp007-000200_1-02-bAlakAnDaH tena śāpena kruddheyam tannivāsabhūtamidam sthānam utsādayati
sp007-000201_1-02-bAlakAnDaH ata iyam vadhārhā
sp007-000202_1-02-bAlakAnDaH tataśca tāṭakām hantum maurvīmāsphālayatām iti maharṣiḥ tau ādideśa
sp007-000203_1-02-bAlakAnDaH tau tathā akurutām
sp007-000204_1-02-bAlakAnDaH tataḥ bhayaṅkaraḥ dhvaniḥ udatiṣṭhat
sp007-000205_1-02-bAlakAnDaH tena dhvaninā tatratyam prāṇijātam sarvam bhayabhītamāsīt
sp007-000206_1-02-bAlakAnDaH sa ca dhvaniḥ tāṭakyāpi śrutaḥ
sp007-000207_1-02-bAlakAnDaH kopodriktā sādhāvantī rāmalakṣmāṇābhimukham ājagāma
sp007-000208_1-02-bAlakAnDaH sā bhayaṅkaram garjati sma
sp007-000209_1-02-bAlakAnDaH tadāgamanavegataḥ dhūliḥ sarvatra vyāptā āsīt
sp007-000210_1-02-bAlakAnDaH rāmaḥ bāṇaiḥ tāṭakyā kṣiptam sarvam madhye eva dhūlisāt kṛtvā tasyāḥ hastāvapi khaṇḍitavān
sp007-000211_1-02-bAlakAnDaH tenātikṛddhā sā tau nigalitum mukhamuddhāṭya jihvām prasārya āgacchati sma
sp007-000212_1-02-bAlakAnDaH tadā lakṣmaṇaḥ ekena bāṇena tasyāḥ karṇau nāsikām ca ciccheda
sp007-000213_1-02-bAlakAnDaH evamapi sā tau khāditum agre āyāti sma
sp007-000214_1-02-bAlakAnDaH viśvāmitraḥ tām hantum rāmam uktavān
sp007-000215_1-02-bAlakAnDaH rāmastu strīhatyā dharmaviruddheti cintayan āsīt
sp007-000216_1-02-bAlakAnDaH tadā viśvāmitraḥ bho rāma
sp007-000217_1-02-bAlakAnDaH adharmaparāṇām nārīṇām vadhe doṣo nāsti
sp007-000218_1-02-bAlakAnDaH athāpi yadi bhavataḥ vicikitsā tarhi aham idānīm ājñāpayāmi bhavantam
sp007-000219_1-02-bAlakAnDaH mama ājñayā ghṛṇām tyaktyā tām jahi iti tam tāṭakām hantum unmukhīkṛtavān
sp007-000220_1-02-bAlakAnDaH tadā rāmaḥ prāñjaliḥ bhūtvā munim prati ityamakathayat
sp007-000221_1-02-bAlakAnDaH he maharṣe
sp007-000222_1-02-bAlakAnDaH bhavadīyā ājñā niśśaṅkam pālanīyeti sabhāyām guruṇām sannidhau mama pitā mām ādiṣṭavān
sp007-000223_1-02-bAlakAnDaH tasya vacasi mama mahān ādaraḥ
sp007-000224_1-02-bAlakAnDaH ataḥ bhavadīyām ājñām avaśyam paripālayāmi
sp007-000225_1-02-bAlakAnDaH tāṭakām lokahitāya vadhiṣyāmi iti
sp007-000226_1-02-bAlakAnDaH sa ca bāṇaḥ tāṭakyāḥ hṛdayam prāviśat
sp007-000227_1-02-bAlakAnDaH sā ca gataprāṇā parvata iva bhūmau papāta
sp007-000228_1-02-bAlakAnDaH viśvāmitraḥ rāmalakṣmaṇau premṇā samāliṅgya mūrdhni vāram vāram cucumba
sp007-000229_1-02-bAlakAnDaH āśīrapi dattavān
sp007-000230_1-02-bAlakAnDaH tayoḥ ānandasya avadhireva nāsīt
sp007-000231_1-02-bAlakAnDaH tasyām rātrau rāmalakṣmaṇau muninā saha tatraiva nidrāmakurutām
sp007-000232_1-02-bAlakAnDaH he rāma tava śaktyā aham nitarām santuṣṭaḥ
sp007-000233_1-02-bAlakAnDaH ataḥ itoऽpi vīryavadastrāṇi bhavate dātumicchāmi
sp007-000234_1-02-bAlakAnDaH etadastraparivṛtam tvām na kaścidapi jetum śaknoti
sp007-000235_1-02-bAlakAnDaH tataḥ maharṣiḥ dhyānamagnaḥ āsīt
sp007-000236_1-02-bAlakAnDaH ekaikaśaḥ divyāstrāṇi rāmasya purataḥ āvirāsan
sp007-000237_1-02-bAlakAnDaH tadā rāmaḥ tāni pratipraṇamya samaye prāpte samāhvayiṣye
sp007-000238_1-02-bAlakAnDaH tāvat svasvasthāneṣveva tiṣṭhantu iti samādideśa
sp007-000239_1-02-bAlakAnDaH tataḥ sarvāṇi astrāṇi antarhitānyāsan
sp007-000240_1-02-bAlakAnDaH tataḥ viśvāmitraḥ rāmalakṣmaṇau prakṛtiramaṇīyam siddhāśramam anayat
sp007-000241_1-02-bAlakAnDaH tadā rāmaḥ maharṣim apṛcchat bhagavan idam sthānam atyantaramaṇīyamāste
sp007-000242_1-02-bAlakAnDaH atra ke vasanti
sp007-000243_1-02-bAlakAnDaH kimetasya māhātmyam iti
sp007-000244_1-02-bAlakAnDaH viśvāmitraḥ rāma ayam siddhāśramaḥ
sp007-000245_1-02-bAlakAnDaH purā atra kaśyapamaharṣiḥ patnyā aditidevyā saha viṣṇum uddiśya tapaścakāra
sp007-000246_1-02-bAlakAnDaH tayoḥ tapasā prasannaḥ viṣṇuḥ vāmanāvatāreṇa tayoḥ putraḥ āsīt
sp007-000247_1-02-bAlakAnDaH sa eva vāmanaḥ balicakravartinam pātālam praiṣayat
sp007-000248_1-02-bAlakAnDaH atraiva mayā yajñaḥ ārabdhaḥ
sp007-000249_1-02-bAlakAnDaH mārīcasubāhū atraiva samāgatya mama yajñam vihataḥ
sp007-000250_1-02-bAlakAnDaH rāmalakṣmaṇāvapi yajñarakṣaṇārtham sannaddhau āstām
sp007-000251_1-02-bAlakAnDaH tasyām rātrau tatraiva śayitvā prātaḥ kāle eva prabudhya rākṣasānām
sp007-000252_1-02-bAlakAnDaH āgamanavelām maharṣeḥ sakāśāt jñātvā tau jāgarūkau āstām
sp007-000253_1-02-bAlakAnDaH tam paritaḥ aneke maharṣayaḥ samatiṣṭhan
sp007-000254_1-02-bAlakAnDaH idānīmeva bhavantau apramattau bhavetām
sp007-000255_1-02-bAlakAnDaH atra maharṣīn saṃrakṣitum kevalam bhavantāveva staḥ
sp007-000256_1-02-bAlakAnDaH rāmalakṣmaṇau atyantajāgarūkau taporakṣaṇam kurvantau āstām
sp007-000257_1-02-bAlakAnDaH pañca dināni gatāni
sp007-000258_1-02-bAlakAnDaH ṣaṣṭhe dine akasmāt balipīṭhāt jvālāḥ uparyupari udgatāḥ āsan
sp007-000259_1-02-bAlakAnDaH tatra māracisubāhū ākāśāt raktādikam prakṣeptum udyuktau āstām
sp007-000260_1-02-bAlakAnDaH rāmaḥ samaye eva tat dṛṣṭavān
sp007-000261_1-02-bAlakAnDaH saparivārau māracisubāhū tasya dṛṣṭipathamāgatau
sp007-000262_1-02-bAlakAnDaH sapadi rāmaḥ āgneyāstram prayuktavān
sp007-000263_1-02-bAlakAnDaH tat subāhum sañjahāra
sp007-000264_1-02-bAlakAnDaH rāmaḥ krodhodriktaḥ mārīcasyopiri mānavāstram prayuyuñja
sp007-000265_1-02-bAlakAnDaH taddivyamastram tam mārīcam ākāśe bhramarakrīḍanakam iva bhrāmayitvā
sp007-000266_1-02-bAlakAnDaH śatayojanebhyaḥ param sthite mahāsamudre pātayāmāsa
sp007-000267_1-02-bAlakAnDaH anantaram rāmaḥ subāhoḥ parivāram vāyavyāstreṇa samabhidudrāva
sp007-000268_1-02-bAlakAnDaH evat sarvam dṛṣṭavantaḥ viśvāmitrapramukhāḥ sarve maharṣayaḥ mahāntam ānandam anubabhūvuḥ
sp007-000269_1-02-bAlakAnDaH kandamūlaphalādikam bhuktvā ṣaḍdinātmakayajñānuṣṭhānena śrāntāḥ sarve tasyām rātrau viśrāntim svīcakruḥ
sp007-000270_1-02-bAlakAnDaH parasmin dine prātareva maharṣayaḥ sarve utthāya viśvāmitram ittham ūcuḥ
sp007-000271_1-02-bAlakAnDaH etāvatparyantam mithilānagaravaibhavam asmābhiḥ na dṛṣṭam
sp007-000272_1-02-bAlakAnDaH tatra devadānavagandharvāṇām api asādhyam kimapi dhanurastīti tatra bāṇam sandhātum eva bahavaḥ viphalā iti ca vayam śṛṇumaḥ
sp007-000273_1-02-bAlakAnDaH idānīm atra rāmeṇa pradarśitam parākramam dṛṣṭvā
sp007-000274_1-02-bAlakAnDaH rāmaḥ avaśyameva tasmin dhanuṣi bāṇam sandhātum śakṣyati iti asmākam sameṣām niścayaḥ
sp007-000275_1-02-bAlakAnDaH eṣaḥ avakāśaḥ hastacyutaḥ na bhavet
sp007-000276_1-02-bAlakAnDaH ataḥ etau svīkṛtya mithilām gamiṣyāmaḥ
sp007-000277_1-02-bAlakAnDaH janakaḥ rājarṣiḥ
sp007-000278_1-02-bAlakAnDaH mahārājeṣu agragaṇyaḥ
sp007-000279_1-02-bAlakAnDaH ātitheyādikam samyak jānāti
sp007-000280_1-02-bAlakAnDaH tatra asmākam koऽpi kleśaḥ na bhaviṣyati
sp007-000281_1-02-bAlakAnDaH ataḥ vayam sarve militvā mithilām gamiṣyāmaḥ iti
sp007-000282_1-02-bAlakAnDaH tacchrutavatoḥ rāmalakṣmaṇayoḥ ānandasya sīmaiva nāsīt
sp007-000283_1-02-bAlakAnDaH viśvāmitrasyāpi antaraṅge sā kāmanā āsīdeva
sp007-000284_1-02-bAlakAnDaH rāmaḥ śivadhanurbhaṅgam vidhāsyatyeva
sp007-000285_1-02-bAlakAnDaH tatra saṃśaya eva nāsti
sp007-000286_1-02-bAlakAnDaH ataḥ viśvāmitraḥ mithilām gantum anumene
sp007-000287_1-02-bAlakAnDaH tatra saṅgatānām vṛṣabhendrāṇām grīvāsu ghaṇṭāḥ bhāvi śubham sūcayitumiva nadanti sma
sp007-000288_1-02-bAlakAnDaH śākaṭikā api gītāni gāyantaḥ vṛṣabhān prerayanti sma
sp007-000289_1-02-bAlakAnDaH rāmakṣmaṇayostu ayam kaścidbhūtapūrvaḥ anubhavaḥ
sp007-000290_1-02-bAlakAnDaH te sarve rātrau śoṇānadītīram prāpya tatra viśramya punaḥ prabhāte eva mithilānagarāya prasthitāḥ
sp007-000291_1-02-bAlakAnDaH tatrādau gaṅgātīram prāpya tatra viśrāntāḥ punaḥ prātarutthāya prasthitāḥ
sp007-000292_1-02-bAlakAnDaH tṛtīyām rātrim viśālānagare prayāpya caturthadine mithilām prāptavantaḥ
sp007-000293_1-02-bAlakAnDaH mithilām samāsannām viśvāmitraḥ ṛṣibhiḥ pradarśya mithilānagaravaibhavam ca jñāpayitvā
sp007-000294_1-02-bAlakAnDaH tān mithilām praveṣṭum uktyā rāmalakṣmaṇau svīkṛtya punaḥ śoṇānadīprāntamagāt
sp007-000295_1-02-bAlakAnDaH etat sthānam kasmin rājye antarbhūtam savistaram vaktumarhati bhavān iti
sp007-000296_1-02-bAlakAnDaH viśvāmitraḥ pratyuvāca vayamidānīm girivrajam rājadhānīkṛtya paripālayataḥ vasurājasya rājye smaḥ
sp007-000297_1-02-bAlakAnDaH asyāḥ śoṇānadyāḥ sumāgadhītyapi nāma
sp007-000298_1-02-bAlakAnDaH ataḥ etaddeśasya magadhadeśa ityapi nāma
sp007-000299_1-02-bAlakAnDaH eṣā ca nadī prakpaścimadiśayoḥ pravahantī bhuvam sasyaśyāmalām kurvatī virājate
sp007-000300_1-02-bAlakAnDaH asya deśasya vṛttam api adbhutam
sp007-000301_1-02-bAlakAnDaH vakṣyāmi śṛṇu sāvadhānam
sp007-000302_1-02-bAlakAnDaH viśvāmitra caritam
sp007-000303_1-02-bAlakAnDaH brahmamānasaputrasya kuśasya kuśanābha iti kumāraḥ āsīt
sp007-000304_1-02-bAlakAnDaH tasya śatam putrikāḥ āsan
sp007-000305_1-02-bAlakAnDaH tāḥ sarvāḥ api brahmadattāya datvā pariṇayam kṛtvā śvaśuragṛham praiṣayat kuśanābhaḥ
sp007-000306_1-02-bAlakAnDaH gṛham sarvamapi ekadā riktam ivāsīt
sp007-000307_1-02-bAlakAnDaH aputrasya gatirnāsti iti vicintayan saḥ putrakāmeṣṭimārabdhavān
sp007-000308_1-02-bAlakAnDaH pitā kuśaḥ samāgatya kuśanābha bhavān bhavatsadṛśam parākramiṇam putram prāpsyati
sp007-000309_1-02-bAlakAnDaH sa ca paramadhārmikoऽpi bhūtvā gādhināmnā bhavataḥ yaśaḥ vardhayiṣyati ityuktvā brahmalokam jagāma
sp007-000310_1-02-bAlakAnDaH tataḥ kālena kuśanābhasya putraḥ āsīt
sp007-000311_1-02-bAlakAnDaH sa eva mama pitā
sp007-000312_1-02-bAlakAnDaH kuśavaṃśajātatvāt kauśika ityapi nāma
sp007-000313_1-02-bAlakAnDaH tasya kauśikasya putrī satyavatī mama agrajā
sp007-000314_1-02-bAlakAnDaH tām ṛcīkāya dattavān mama pitā
sp007-000315_1-02-bAlakAnDaH tena kaivalyenātṛptā sā patitapāvanārtham himavatparvate nadīrūpeṇa utpannā
sp007-000316_1-02-bAlakAnDaH sā ca kauśikī nadīti samāhūyate
sp007-000317_1-02-bAlakAnDaH agrajāyām premṇā mayā tasyāḥ tīre eva tapaḥ taptam
sp007-000318_1-02-bAlakAnDaH yajñaniyamādikam kṛtvā siddhāśramam samprāpya anena tejasā siddhoऽbhavam iti
sp007-000319_1-02-bAlakAnDaH tadrātrau te sarve tatraiva viśrāntāḥ āsan
sp007-000320_1-02-bAlakAnDaH paredyuḥ prātareva jāgatāḥ te sarve śoṇānadyām snānādikam samāpya tām tīrtvā madhyāhne sanmāpte jāhnavītīram prāptavantaḥ
sp007-000321_1-02-bAlakAnDaH tām jāhnavīm paśyanta eva rāmalakṣmaṇau maharṣiśca tām namaskṛtya tasyām avagāhanamakurvan
sp007-000322_1-02-bAlakAnDaH tadā rāmaḥ viśvāmitram ityam apṛcchat bhagavan eṣā gaṅgā kimartham tridhā bhūtvā triṣu lokeṣu pravahati
sp007-000323_1-02-bAlakAnDaH kathamante sāgareṇa saṅgatāsavivaram brūhi iti
sp007-000324_1-02-bAlakAnDaH gaṅgayāḥ caritam
sp007-000325_1-02-bAlakAnDaH viśvāmitraḥ provāca he rāma sarvānarghadhātunilayaḥ himālayaḥ
sp007-000326_1-02-bAlakAnDaH tasya jāyā manoramā
sp007-000327_1-02-bAlakAnDaH sā meruparvatasya putrī
sp007-000328_1-02-bAlakAnDaH tayoḥ dve duhitarau āstām
sp007-000329_1-02-bAlakAnDaH tatra jyeṣṭhā gaṅgā kaniṣṭhā ca umā
sp007-000330_1-02-bAlakAnDaH te ubhe api sarvalokapūjye
sp007-000331_1-02-bAlakAnDaH trīn lokān pāvayitum gaṅgām dātum devāḥ himavantam ayācanta
sp007-000332_1-02-bAlakAnDaH tat himavān aṅgīcakāra
sp007-000333_1-02-bAlakAnDaH dvitīyā ca umā paramaśivamuddiśya ugram tapaḥ cakāra
sp007-000334_1-02-bAlakAnDaH tau ādidampatī sarvalokapūjyāvāstām iti
sp007-000335_1-02-bAlakAnDaH evam saṅkṣepeṇokte gaṅgācarite atṛptaḥ rāmaḥ punaḥ visvatatayā gaṅgāyāḥ caritam vaktum maharṣim samprārthayat
sp007-000336_1-02-bAlakAnDaH tadā santuṣṭaḥ viśvāmitraḥ punarittham jagāda
sp007-000337_1-03-bAlakAnDaH umācaritam he rāma bhavataḥ abhilāṣaḥ yukta eva
sp007-000338_1-03-bAlakAnDaH ekasmin samaye umāmaheśvarau kelīmagnāvāstām
sp007-000339_1-03-bAlakAnDaH śivasya tejastu na vicacāla
sp007-000340_1-03-bAlakAnDaH umā ca garbham nādharat
sp007-000341_1-03-bAlakAnDaH ataḥ tayoḥ tṛptiḥ nāsīt
sp007-000342_1-03-bAlakAnDaH tayoḥ hṛdayam tu putrārtham udvignam
sp007-000343_1-03-bAlakAnDaH kiñcitkālānantaram śivasya tejaḥ vicalat āsīt
sp007-000344_1-03-bAlakAnDaH umāyāḥ garbhadhāraṇasamayaḥ samāsannaḥ
sp007-000345_1-03-bAlakAnDaH śivatejasā jāyamānasya putrasya śaktisāmarthyādi advitīyam
sp007-000346_1-03-bAlakAnDaH tam dhārayitum trilokyā api sāmarthyam nāstyeva
sp007-000347_1-03-bAlakAnDaH ataḥ devāḥ tat tejaḥ ātmanyeva sthāpayitum īśvaram samprārthitavantaḥ
sp007-000348_1-03-bAlakAnDaH īśvaraḥ teṣām bhītim jñātvā ittham avocat bhavatām bhītim aham jānāmi
sp007-000349_1-03-bAlakAnDaH parantu vicalitam tejaḥ dhārayitum kaḥ kṣameta
sp007-000350_1-03-bAlakAnDaH tadā devāḥ taddhārayitum bhuvam samarthām avadan
sp007-000351_1-03-bAlakAnDaH maheśvaraḥ bhuvi svavīryamasṛjat
sp007-000352_1-03-bAlakAnDaH bhūdevyāḥ ānandasya sīmaiva nāsīt
sp007-000353_1-03-bAlakAnDaH devāḥ api santuṣṭāḥ
sp007-000354_1-03-bAlakAnDaH parantu umā āgrahāviṣṭā āsīt
sp007-000355_1-03-bAlakAnDaH umāyāḥ yā kāmanā sā apūrṇā evāsīt
sp007-000356_1-03-bAlakAnDaH devāḥ tatra avarodham janitavantaḥ
sp007-000357_1-03-bAlakAnDaH bhūdevī teṣām prārthanām aṅgīcakāra
sp007-000358_1-03-bAlakAnDaH maheśvara eva mām laghūkṛtavāniti sā samabhāvayat
sp007-000359_1-03-bAlakAnDaH tasyāḥ netre jvalite
sp007-000360_1-03-bAlakAnDaH agnim varṣata iva āstām
sp007-000361_1-03-bAlakAnDaH devāḥ bhūdevyā saha bhītāḥ
sp007-000362_1-03-bAlakAnDaH maheśasya sthitiḥ kīdṛśī syāt
sp007-000363_1-03-bAlakAnDaH svabhāryāmapi vismṛtya saḥ devānām kāmanāmaṅgīcakāra
sp007-000364_1-03-bAlakAnDaH ata eva khalu tam bolāśaṅkar iti kathayanti
sp007-000365_1-03-bAlakAnDaH bhaktavaśaṃvadaḥ khalu saḥ
sp007-000366_1-03-bAlakAnDaH umā tu krodhodriktā devān santānahīnān śaptavatī
sp007-000367_1-03-bAlakAnDaH tataḥ śokākulā nāthamapi kimidam bhavatā anuṣṭhitam nyāyyam
sp007-000368_1-03-bAlakAnDaH kīdṛśam pāpam mayānuṣṭhitam
sp007-000369_1-03-bAlakAnDaH ajñātvā kṛtasya pāpasya eṣa daṇḍaḥ yukto vā
sp007-000370_1-03-bAlakAnDaH nārīlokasyaiva parihāsapātram abhavam kilāham eṣa parābhavaḥ katham soḍhavyaḥ
sp007-000371_1-03-bAlakAnDaH bhaktaparāyaṇatvasya balipaśum mām vidhatse
sp007-000372_1-03-bAlakAnDaH kimidam nyāyyam
sp007-000373_1-03-bAlakAnDaH śuṣkalateva mama bhāgyam etadeva vā iti sadainyam uvāca
sp007-000374_1-03-bAlakAnDaH parantu śivaḥ idānīm kim kartum śaknoti jātam tu jātam
sp007-000375_1-03-bAlakAnDaH tattathā bhavyamāsīt
sp007-000376_1-03-bAlakAnDaH tathā vṛttam
sp007-000377_1-03-bAlakAnDaH tataḥ umāmaheśvarau himavatparvatam gatvā punaḥ tapaḥ samārabdhavantau
sp007-000378_1-03-bAlakAnDaH śivavīryam yadā bhūmau apatat tadā bhūḥ bahukaṣṭam anvabhavat
sp007-000379_1-03-bAlakAnDaH tadā devāḥ vāyudevasāhāyyena tat dagdhum vītihotramādiṣṭavantaḥ
sp007-000380_1-03-bAlakAnDaH agniḥ tathaiva kṛtavān
sp007-000381_1-03-bAlakAnDaH śivatejaḥ yatra prāvahat sa bhāgaḥ śvetaparvataḥ jātaḥ
sp007-000382_1-03-bAlakAnDaH eṣā umādevyāḥ kathā
sp007-000383_1-03-bAlakAnDaH atha gaṅgādevyāḥ kārtikeyasya ca vṛttāntam kathayāmi
sp007-000384_1-03-bAlakAnDaH śṛṇu devāḥ indram puraskṛtya brahmaṇaḥ samīpam gatvā
sp007-000385_1-03-bAlakAnDaH kartavyam ājñāpayitum samprārthitavantaḥ
sp007-000386_1-03-bAlakAnDaH tadā brahmovāca umāyāḥ śāpaḥ anivartanīyaḥ
sp007-000387_1-03-bAlakAnDaH ataḥ asya eka eva upāyaḥ asti
sp007-000388_1-03-bAlakAnDaH svargatā gaṅgā bhavataḥ punītān akarot kila
sp007-000389_1-03-bAlakAnDaH agniḥ tayā saha saṅgataścet arindama iti senānīḥ bhaviṣyati
sp007-000390_1-03-bAlakAnDaH gaṅgā tuetat aṅgīkariṣyati
sp007-000391_1-03-bAlakAnDaH umāyāḥ api āgrahaḥ na bhaviṣyati
sp007-000392_1-03-bAlakAnDaH kintu santuṣṭā api bhaviṣyati iti
sp007-000393_1-03-bAlakAnDaH brahmaṇaḥ ādeśam devāḥ agnihotram śrāvitavantaḥ
sp007-000394_1-03-bAlakAnDaH gaṅgāpi devānām prārthanām aṅgīkṛtavatī
sp007-000395_1-03-bAlakAnDaH sā sundarī bhūtvā tāvatparyantam agnihotreṇa
sp007-000396_1-03-bAlakAnDaH dhṛtam śivatejaḥ svagarbhe babhāra
sp007-000397_1-03-bAlakAnDaH parantu tattejaḥ dhartum sāpi akṣamā āsīt
sp007-000398_1-03-bAlakAnDaH tataḥ agnihotrājñayā himavatparvatasānuni sā garbhantattyāja
sp007-000399_1-03-bAlakAnDaH tatra svarṇam rajatam utpannam
sp007-000400_1-03-bAlakAnDaH śoṇitaprabhāvāt tāmram ayaśca prādurabhūtām
sp007-000401_1-03-bAlakAnDaH tanmalāt trapusādi ca utpannam
sp007-000402_1-03-bAlakAnDaH tatsthānameva sarvadhātunilaya āsīt
sp007-000403_1-03-bAlakAnDaH tatra kāśatṛṇacaye ekaḥ bālakaḥ samutpannaḥ
sp007-000404_1-03-bAlakAnDaH sa eva kārtikeyaḥ
sp007-000405_1-03-bAlakAnDaH tasya stanyārtham devāḥ ṣaṭ paricārikāḥ nyayuñjata
sp007-000406_1-03-bAlakAnDaH tāḥ ṣaṭ kṛttikāḥ
sp007-000407_1-03-bAlakAnDaH tābhiḥ vardhitaḥ san kārtikeyaḥ
sp007-000408_1-03-bAlakAnDaH iti nāmnā saḥ prasiddhaḥ
sp007-000409_1-03-bAlakAnDaH sabālaḥ ṣaṇmukhaḥ san ṣaṇṇām mātṝṇām stanyam ekadaiva pibati sma
sp007-000410_1-03-bAlakAnDaH etat svargalokagaṅgāyāḥ caritam kumārasambhavam ca
sp007-000411_1-03-bAlakAnDaH iti uktyā punaḥ ittham vaktum upacakrame
sp007-000412_1-03-bAlakAnDaH sagara iti kaścit cakravartī pūrvamayodhyām pālayati sma
sp007-000413_1-03-bAlakAnDaH sa ca mahāvīraḥ paramadhārmikaśca
sp007-000414_1-03-bAlakAnDaH sa ca vidarbharājatanayām keśinīm
sp007-000415_1-03-bAlakAnDaH kāśyapasya tanayām sundarīm sumatim ca paryaṇaiṣīt
sp007-000416_1-03-bAlakAnDaH santānahainyena bahudukhitaḥ dvābhyām bhāryābhyām saha
sp007-000417_1-03-bAlakAnDaH bhṛgumaharṣeḥ āśramam gatvā saḥ tapaḥ ārabdhavān
sp007-000418_1-03-bAlakAnDaH evam bahūni varṣāṇi atītāni
sp007-000419_1-03-bAlakAnDaH ante bhṛgumaharṣiḥ āvirbhūya rājānam ittham avādīt
sp007-000420_1-03-bAlakAnDaH he mahārāja bhavataḥ tapaḥ phaliṣyati
sp007-000421_1-03-bAlakAnDaH acirādeva bhavate santānaprāptiravaśyam bhaviṣyati
sp007-000422_1-03-bAlakAnDaH tena santānena akhaṇḍā kīrtirapi bhaviṣyati
sp007-000423_1-03-bAlakAnDaH bhavataḥ dvayoḥ bhāryayoḥ ekasyām vaṃśoddhārakaḥ eka eva utpatsyate
sp007-000424_1-03-bAlakAnDaH anyasyām ṣaṣṭisahasram putrāḥ utpatsyante
sp007-000425_1-03-bAlakAnDaH parantu kā kimicchatīti svayam tābhyām eva varaṇīyam bhaviṣyati
sp007-000426_1-03-bAlakAnDaH tadā keśinī ekam vaṃśoddhārakam ayācata
sp007-000427_1-03-bAlakAnDaH sumatiśca ṣaṣṭisahasram putrān
sp007-000428_1-03-bAlakAnDaH tathaiva bhavatu ityuktvā maharṣiḥ antardadhau
sp007-000429_1-03-bAlakAnDaH tataḥ kasmiṃścit kāle keśinī
sp007-000430_1-03-bAlakAnDaH asamañjasanāmānam putram suṣuve
sp007-000431_1-03-bAlakAnDaH sumatistu alābvākāram ekam aṇḍam asūta
sp007-000432_1-03-bAlakAnDaH sarveऽpi kramaśaḥ pravṛddhāḥ sundarāśca āsan
sp007-000433_1-03-bAlakAnDaH teṣu asamañjasaḥ akāryakṛdāsīt
sp007-000434_1-03-bAlakAnDaH saḥ bahudhā prajāḥ pīḍayati sma
sp007-000435_1-03-bAlakAnDaH ataḥ sagaraḥ kopāviṣṭaḥ
sp007-000436_1-03-bAlakAnDaH tam ayodhyām parityajya araṇye sthātum śaśāsa
sp007-000437_1-03-bAlakAnDaH tasya asamañjasasya putraḥ aṃśumāniti sakalasadguṇampannaḥ balavām̐śca āsīt
sp007-000438_1-03-bAlakAnDaH asmin prajāḥ api anuraktāḥ āsan
sp007-000439_1-03-bAlakAnDaH sagaroऽpi asmin pautre bahu snihyati sma
sp007-000440_1-03-bAlakAnDaH sagarasya aśvamedham kartum icchā jātā
sp007-000441_1-03-bAlakAnDaH sapadi saḥ ṛtvijaḥ āhūya aśvamedham ārabdhavān
sp007-000442_1-03-bAlakAnDaH yajñāśva visṛṣṭaḥ
sp007-000443_1-03-bAlakAnDaH tadrakṣaṇabhāraḥ aṃśumati pautre nikṣiptaḥ āsīt
sp007-000444_1-03-bAlakAnDaH yajñāśvaḥ na kenacidapi avaruddhaḥ
sp007-000445_1-03-bAlakAnDaH digvijayayātrām samāpya yajñāśvaḥ yajñasthalam pratyagāt
sp007-000446_1-03-bAlakAnDaH yajñakratau parvasamayaḥ samprāptaḥ
sp007-000447_1-03-bAlakAnDaH tadā devendraḥ rākṣasaveṣeṇa samāgatya yajñāśvam apajahāra
sp007-000448_1-03-bAlakAnDaH ṛtvijaḥ cakravartinam āhūya
sp007-000449_1-03-bAlakAnDaH mahārāja yajñāśvaḥ na dṛśyate
sp007-000450_1-03-bAlakAnDaH tasmāt prathamam saḥ anveṣaṇīyaḥ
sp007-000451_1-03-bAlakAnDaH anyathā amaṅgalam syāt
sp007-000452_1-03-bAlakAnDaH yajñasya kīdṛśoऽpi vighātaḥ na bhavet ityūcuḥ
sp007-000453_1-03-bAlakAnDaH tadā rājā svīyān ṣaṣṭhisahasram putrān āhūya
sp007-000454_1-03-bAlakAnDaH yajñāśvam anviṣya samānetum ādideśa
sp007-000455_1-03-bAlakAnDaH sarve sagarasutāḥ prasthitāḥ
sp007-000456_1-03-bAlakAnDaH acirādeva bhuvam sarvām anviṣṭavantaḥ
sp007-000457_1-03-bAlakAnDaH parantu aśvo na labdhaḥ
sp007-000458_1-03-bAlakAnDaH teṣām krodhasya sīmā eva nāsīt
sp007-000459_1-03-bAlakAnDaH tadā te ekaikaśaḥ ekaikayojana caturasram bhuvam khanitum ārabdhavantaḥ
sp007-000460_1-03-bAlakAnDaH tadā bhīkaradhvaniḥ udagāt
sp007-000461_1-03-bAlakAnDaH bhūmyām sthitā prāṇikoṭiḥ sarvāpi bhayabhītā āsīt
sp007-000462_1-03-bAlakAnDaH sagarasutāḥ dayārahitāḥ yajñāśvārtham sarvānapi bādhante
sp007-000463_1-03-bAlakAnDaH ataḥ bhavāneva śaraṇam iti śaraṇāgatim kṛtavantaḥ
sp007-000464_1-03-bAlakAnDaH tadā brahmā tān ittham uvāca iyam bhūḥ viṣṇoḥ patnī
sp007-000465_1-03-bAlakAnDaH ataḥ sa eva etām rakṣiṣyati
sp007-000466_1-03-bAlakAnDaH ete sagaraputrāḥ alpāyuṣkāḥ
sp007-000467_1-03-bAlakAnDaH teṣām krodha eva tān nāśayiṣyati
sp007-000468_1-03-bAlakAnDaH sagarasutānām pāpam uccairāsīt
sp007-000469_1-03-bAlakAnDaH te bhuvam pātālam anviṣya aśvam alabdhvaiva pitaram samprāptavantaḥ
sp007-000470_1-03-bAlakAnDaH punaḥ tāneva anveṣaṇārtham saḥ praiṣayat
sp007-000471_1-03-bAlakAnDaH punaranveṣaṇāya pravṛttaistaiḥ bhuvam vahan pūrvasyām diśi
sp007-000472_1-03-bAlakAnDaH virūpākṣā nāmā diggajaḥ dṛṣṭaḥ
sp007-000473_1-03-bAlakAnDaH tam dṛṣṭvā bhītāḥ tam pradakṣiṇīkṛtya yajñāśvaviṣaye samapṛcchan
sp007-000474_1-03-bAlakAnDaH parantu gajaḥ maunamāśrayat
sp007-000475_1-03-bAlakAnDaH tataḥ dakṣiṇām diśam agacchan
sp007-000476_1-03-bAlakAnDaH tatra padmanāmā diggajaḥ dṛṣṭaḥ
sp007-000477_1-03-bAlakAnDaH tamapi pradakṣiṇīkṛtya paścimām gatvā
sp007-000478_1-03-bAlakAnDaH saumañjasanāmānam diggajam dṛṣṭvā
sp007-000479_1-03-bAlakAnDaH pradakṣiṇīkṛtya praṇamya īśānīm diśam agacchan
sp007-000480_1-03-bAlakAnDaH tatra kapilamaharṣi rūpeṇa sthitam viṣṇum yajñāśvam ca apaśyan
sp007-000481_1-03-bAlakAnDaH tadā sagarasutānām ānandasya avadhayaḥ nāsan
sp007-000482_1-03-bAlakAnDaH kapilameva coram matvā tamupādravan te
sp007-000483_1-03-bAlakAnDaH tadā kupitasya kapilasya netrāgnau te sarveऽpi bhasmībhūtāḥ
sp007-000484_1-03-bAlakAnDaH mahān kālaḥ gataḥ
sp007-000485_1-03-bAlakAnDaH sagarasutāstu na pratyāgatāḥ
sp007-000486_1-03-bAlakAnDaH tadā sagaraḥ pautram aṃśumantam āhūya vatsa tvam vīrāgraṇīrasi
sp007-000487_1-03-bAlakAnDaH bhavataḥ pitṛvyāṇām kā gatiḥ ityapi na jñāyate
sp007-000488_1-03-bAlakAnDaH tasmāt tvameva gatvā teṣām kṣemam jñātvā yajñāśvam ānaya
sp007-000489_1-03-bAlakAnDaH jyeṣṭhān yathocitam praṇaman śatṝn jahi
sp007-000490_1-03-bAlakAnDaH asya yajñasya samāptiḥ bhavadāyattā ityavocat
sp007-000491_1-03-bAlakAnDaH pitāmahasya ājñām śirasi nidhāya aṃśumān prasthitaḥ
sp007-000492_1-03-bAlakAnDaH īśānasya diśam gatvā tatra yajñāśvamapi labdhavān
sp007-000493_1-03-bAlakAnDaH svapitṛvyāṇām mṛtānām tarpaṇam kartumaicchat saḥ
sp007-000494_1-03-bAlakAnDaH tadā jalārthamanveṣaṇam kṛtavān
sp007-000495_1-03-bAlakAnDaH na labdham
sp007-000496_1-03-bAlakAnDaH atrāntare sagaraputrāṇām mātulaḥ garuḍaḥ samāgataḥ
sp007-000497_1-03-bAlakAnDaH saḥ aṃśumataḥprayāsam dṛṣṭvā tam samāśvāsayan itthamavocat
sp007-000498_1-03-bAlakAnDaH bhavatā dattena nivāpāñjālinā teṣām duṣṭānām divyalokagatirna bhaviṣyati
sp007-000499_1-03-bAlakAnDaH yadi devaloke pravahantī himavatputrī gaṅgā
sp007-000500_1-03-bAlakAnDaH atrāgamiṣyati tarhyeva teṣām uttamā gatirbhavati
